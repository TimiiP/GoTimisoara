<!DOCTYPE html>
<?php include 'header.php';?>
<div class="container">
<br>
<h1>Despre Timișoara - Capitală Europeană a Culturii</h1><br>
<p class="text-justify">De-a lungul secolelor, Timișoara și regiunea Banat au înflorit, alimentate de energia și ingeniozitatea cetățenilor săi originari din întreaga Europă. De generații întregi locuiesc aici peste 30 de culturi diferite: români, germani, maghiari, sârbi, croați, italieni, spanioli și bulgari. De asemenea, credincioși ortodocși, catolici, evrei, protestanți, luterani, reformați, musulmani și de alte confesiuni își practică religia în pace și libertate.

<p>În 1771 Timișoara a tipărit primul ziar în limba germană din Europa Centrală și de Sud-Est – Temeswarer Nachrichten. Aici a existat prima bibliotecă publică, prima proiecție de film și în prezent orașul are trei teatre de stat în trei limbi diferite. Între 1880 și 1914, Timișoara era cel mai important oraș industrial, comercial, financiar și cultural din regiune, admirat pentru excelența artistică în muzică, literatură, pictură, sculptură și arhitectură, cât și pentru inovațiile sale tehnice și științifice.

<p>Vigoarea civică a locuitorilor Timișoarei, care a propulsat rezistența antitotalitariană în timpul secolului XX, a fost recunoscută prin expresia „spiritul Timișoarei”. Anii care au urmat schimbărilor politice din 1989 au arătat că tocmai valorile care au format personalitatea orașului au suferit de pe urma presiunii schimbărilor demografice rapide.

<p>Astăzi, Timișoara este în continuare un oraș de oameni prietenoși care trăiesc împreună în pace, cu peste 40.000 de studenți în opt universități, un sector creativ vibrant și o serie de instituții culturale de prestigiu. Beneficiază de dezvoltare economica, în special în domeniile automotive și IT&C.

<p>În anul 2016 orașul a câștigat titlul de Capitală Culturală Europeană pentru anul 2021, astfel Timișoara dorește să devină un oraș în care excelența culturală le conferă încredere de sine cetățenilor săi și puterea de a provoca schimbări prin participare și implicare. De-a lungul timpului am dovedit că putem iniția transformări în momente cruciale. Scopul nostru acum este să restabilim capacitatea cetățenilor de a face schimbări și de a contribui la o Europă revitalizată.
</div>
<!-- <div class="embed-responsive embed-responsive-4by3">
  <iframe class="embed-responsive-item" src="https://www.youtube.com/watch?v=1kX11JZpw7E"></iframe>
</div> -->
<div class="video">
<iframe style="display: block; margin: auto;" width="700" height="350"
src="https://www.youtube.com/embed/1kX11JZpw7E?autoplay=1&mute=1">
</iframe>
</div>
</script>
</body>
